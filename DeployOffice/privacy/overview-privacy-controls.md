---
title: Prezentare generală a controalelor de confidențialitate pentru Office 365 ProPlus
ms.author: danbrown
author: DHB-MSFT
manager: laurawi
ms.audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Administratorii Office au parte de o prezentare generală a controalelor de confidențialitate pentru Office 365 ProPlus, inclusiv pentru date de diagnosticare și experiențe conectate.
hideEdit: true
ms.openlocfilehash: 4752894c0fec3b9eb625476851a4d0ec40642448
ms.sourcegitcommit: 05820eb0281c0c8591f70b9d4b285d7f292a8cf0
ms.translationtype: HT
ms.contentlocale: ro-RO
ms.lasthandoff: 05/08/2019
ms.locfileid: "33828373"
---
# <a name="overview-of-privacy-controls-for-office-365-proplus"></a>Prezentare generală a controalelor de confidențialitate pentru Office 365 ProPlus

Microsoft se angajează să vă furnizeze informațiile și controalele de care aveți nevoie pentru a face alegeri privind modul de colectare și de utilizare a datelor dvs. atunci când utilizați Office 365 ProPlus.

Începând cu versiunea 1904 din Office 365 ProPlus (care a fost lansată în canal lunar la 29 aprilie 2019), vă furnizăm controale de confidențialitate noi, actualizate și îmbunătățite pentru următoarele domenii:
- ***Date de diagnosticare*** care sunt colectate și trimise la Microsoft privind software-ul client Office utilizat pe computerele care rulează Windows în organizația dvs.
- ***Experiențe conectate*** care utilizează funcționalitatea în cloud pentru a vă furniza caracteristici îmbunătățite de Office dvs. și utilizatorilor dvs.

Ca parte a acestor modificări, există elemente de interfață de utilizator (UI) și setări de politică noi și actualizate.

> [!IMPORTANT]
> - Aceste modificări se aplică la Access, Excel, OneNote, Outlook, PowerPoint, Publisher și Word.
> - Aceste modificări se aplică, de asemenea, la versiunile desktop de Project și Visio care sunt oferite cu anumite planuri de abonament, cum ar fi planul Project Online Professional sau Visio Online Plan 2.
> - Versiunea 1904 se așteaptă să fie disponibilă în canal semianual (audiență specifică) în septembrie și în canal semianual în ianuarie 2020.
> - Vom extinde aceste controale de confidențialitate noi și îmbunătățite pentru clienții Office suplimentari, inclusiv Teams, Office for Mac și aplicațiile noastre mobile. Vom oferi mai multe informații despre aceste modificări în lunile următoare. Vom continua să ascultăm cu atenție feedbackul dvs. și să facem îmbunătățiri pentru toți clienții Office 365 și toate serviciile.

## <a name="diagnostic-data-sent-from-office-365-proplus-to-microsoft"></a>Datele de diagnosticare trimise din Office 365 ProPlus la Microsoft

Datele de diagnosticare sunt utilizate pentru a menține Office securizat și actualizat, pentru a detecta, a diagnostica și a remedia problemele și, de asemenea, pentru a face îmbunătățiri de produs. Aceste date nu includ numele sau adresa de e-mail a unui utilizator, nici conținutul fișierelor acestuia sau informații despre aplicații care nu au legătură cu Office.

Datele de diagnosticare sunt colectate și trimise la Microsoft privind software-ul client Office utilizat pe computerele care rulează Windows în organizația dvs.

Există trei niveluri de date de diagnosticare pentru clientul software Office 365 ProPlus dintre care puteți să alegeți:

- **Obligatoriu** Datele minime necesare pentru a păstra Office securizat, actualizat și într-o stare de funcționare conform așteptărilor pe dispozitivul pe care este instalat.

- **Opțional** Date suplimentare care ne ajută să îmbunătățim produsele și furnizează mai multe informații care ne permit să detectăm, să diagnosticăm și să remediem problemele.

- **Fără** Nicio dată de diagnosticare despre software-ul client Office care rulează pe dispozitivul utilizatorului nu este trimisă la noi. Însă această opțiune, limitează semnificativ capacitatea noastră de a detecta, diagnostica și remedia problemele pe care utilizatorii le pot întâmpina când utilizează Office.

Datele de diagnosticare necesare pot include, de exemplu, informații despre versiunea de Office instalată pe dispozitiv sau poate include informații care indică faptul că aplicațiile Office se blochează atunci când încercați să deschideți documente. Datele de diagnosticare opționale ar putea include informații despre timpul necesar pentru a salva un document, ceea ce ar putea indica o problemă specifică la salvarea pe dispozitivul dvs.

Dacă alegeți să ne trimiteți date de diagnosticare opționale, sunt incluse și datele de diagnosticare obligatorii.

Ca administrator pentru organizația dvs., veți putea să utilizați o setare de politică pentru a alege ce nivel de date de diagnosticare este trimis la noi. Datele de diagnosticare opționale vor fi trimise la Microsoft exceptând cazul în care modificați setarea. Furnizarea datelor de diagnosticare opționale îi permite și mai bine echipei de inginerie Office de la Microsoft să detecteze, să diagnosticheze și să remedieze probleme pentru a reduce impactul pentru organizația dvs.

Utilizatorii dvs. nu vor putea să aleagă nivelul datelor de diagnosticare pentru dispozitivele lor dacă s-au conectat la Office cu acreditările organizației, la care se face uneori referire ca la contul de la locul de muncă sau de la școală.

Aceste date diagnosticare nu includ numele utilizatorilor, adresele lor de e-mail sau conținutul fișierelor lor Office. Sistemul nostru creează un ID unic, care se asociază cu datele de diagnosticare ale utilizatorului. Atunci când primim date de diagnosticare care arată că una dintre aplicațiile noastre s-au defectat de 100 de ori, acest ID unic ne permite să stabilim dacă un singur utilizator a fost afectat de 100 ori sau dacă 100 de utilizatori diferiți au fost afectați o singură dată. Nu utilizăm acest ID unic pentru a identifica un anumit utilizator.

Pentru a vedea ce date de diagnosticare sunt trimise la Microsoft, puteți utiliza Vizualizatorul de date de diagnosticare, pe care îl puteți descărca și instala din Microsoft Store, gratuit.

Pentru mai multe informații, consultați următoarele:

- [Date de diagnosticare obligatorii pentru Office](required-diagnostic-data.md)
- [Date de diagnosticare opționale pentru Office](optional-diagnostic-data.md)
- [Utilizați setările de politică pentru a gestiona controalele de confidențialitate pentru Office 365 ProPlus](manage-privacy-controls.md)
- [Utilizarea Vizualizatorului de date de diagnosticare cu Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>Experiențe conectate pentru Office 365 ProPlus

Office 365 ProPlus constă din aplicații software client și experiențe conectate proiectate pentru a vă permite să creați, să comunicați și să colaborați mai eficient. Lucrul cu alte persoane într-un document stocat pe OneDrive pentru business sau traducerea conținutului unui document Word într-o altă limbă sunt exemple de experiențe conectate.

Înțelegem că ați dori să alegeți tipurile de experiențe conectate disponibile utilizatorilor dvs. atunci când lucrează în aplicațiile Office. Ca administrator pentru organizația dvs., veți avea setări de politică care vă permit să alegeți dacă să le furnizați sau nu următoarele tipuri de experiențe conectate utilizatorilor dvs.:

- **Experiențe care vă analizează conținutul** Experiențele care utilizează conținut Office pentru vă oferi recomandări de proiectare, sugestii de editare, detalii privind datele și caracteristici similare. De exemplu, PowerPoint Designer sau Editor în Word.

- **Experiențele care descarcă conținut online** Experiențele care vă permit să căutați și să descărcați conținut online, inclusiv șabloane, imagini, modele 3D, videoclipuri și materiale de referință pentru a vă îmbunătăți documentele. De exemplu, șabloanele Office sau Pornirea rapidă PowerPoint.

De exemplu, puteți alege să le oferiți utilizatorilor experiențe conectate care descarcă conținut online, dar nu experiențe conectate care analizează conținut. Dacă nu configurați aceste setări de politică, aceste experiențe conectate vor fi disponibile pentru utilizatorii dvs.

În plus, există o setare de politică ce vă permite să dezactivați toate aceste experiențe conectate și care va dezactiva și alte experiențe conectate, cum ar fi elaborarea în comun a documentelor și stocarea fișierelor online. Dar chiar dacă utilizați această setare de politică pentru a dezactiva toate aceste experiențe conectate, anumite funcționalități de Office vor rămâne disponibile, cum ar fi sincronizarea cutiei poștale în Outlook, utilizarea Teams sau Skype for Business, precum și serviciile esențiale descrise mai jos.

Dacă alegeți să nu le oferiți utilizatorilor dvs. unele tipuri de experiențe conectate, panglica sau comanda meniului pentru acele experiențe conectate se va estompa sau utilizatorii vor primi un mesaj de eroare atunci când încearcă să utilizeze aceste experiențe conectate.

Utilizatorii dvs. nu vor putea să aleagă dacă să activeze aceste experiențe conectate sau să le dezactiveze dacă sunt conectați la Office cu acreditările organizației lor, la care se face uneori referire ca la contul de la locul de muncă sau de la școală.

Pentru mai multe informații, consultați următoarele:

- [Experiențe conectate în Office](connected-experiences.md)
- [Utilizați setările de politică pentru a gestiona controalele de confidențialitate pentru Office 365 ProPlus](manage-privacy-controls.md)

## <a name="optional-connected-experiences-for-office-365-proplus"></a>Experiențe conectate opționale pentru Office 365 ProPlus

În plus față de experiențele conectate menționate mai sus, care sunt incluse în Office 365 ProPlus, există experiențe conectate opționale pe care le puteți alege pentru a le permite utilizatorilor să le acceseze cu contul organizației lor. De exemplu, caracteristicile LinkedIn ale Asistentului pentru CV în Word sau caracteristica Hărți 3D în Excel, care utilizează Bing.

Acestea sunt experiențe conectate opționale, care nu sunt acoperite de acordul comercial al organizației cu Microsoft, ci sunt guvernate de termeni și condiții separate. Experiențele conectate opționale oferite de Microsoft direct utilizatorilor dvs. sunt guvernate de [Contractul de furnizare a serviciilor Microsoft](https://www.microsoft.com/servicesagreement) în loc de [Condițiile de utilizare a serviciilor online](https://www.microsoft.com/licensing/product-licensing/products).

Întrucât aceste experiențe conectate opțional sunt guvernate de termeni și condiții separate, le gestionați separat din experiențele conectate menționate mai sus. Ca administrator al organizației dvs., veți putea să utilizați o setare de politică care să vă permită să alegeți dacă doriți să puneți aceste experiențe conectate opționale ca grup la dispoziția utilizatorilor dvs.  Dacă nu configurați această setare de politică, aceste experiențe conectate opționale sunt disponibile pentru utilizatorii dvs.

Chiar dacă alegeți să puneți aceste experiențe conectate opționale la dispoziția utilizatorilor dvs., utilizatorii dvs. vor avea opțiunea de a dezactiva aceste experiențe conectate ca grup, accesând **Fișier** > **Cont** > **Confidențialitate cont ** > **Gestionare setări**. Utilizatorii dvs. vor avea această opțiune doar dacă sunt conectați la Office cu acreditările organizației lor (la care se face uneori referire ca la contul de la locul de muncă sau de la școală), însă nu și dacă sunt conectați cu o adresă de e-mail personală.

Pentru mai multe informații, consultați următoarele:

- [Prezentare generală a experiențelor conectate opționale în Office](optional-connected-experiences.md)
- [Utilizați setările de politică pentru a gestiona controale de confidențialitate pentru Office 365 ProPlus](manage-privacy-controls.md)

## <a name="required-service-data-for-connected-experiences"></a>Date de serviciu obligatorii pentru experiențe în mod conectat

Datele de serviciu obligatorii sunt datele care ne permit să furnizăm aceste experiențe în mod conectat în cloud, precum și să contribuim la securizarea lor și la funcționarea lor așa cum este de așteptat. Trei tipuri de informații alcătuiesc datele de serviciu obligatorii.

- **Conținutul creat de utilizator**, care este conținutul pe care l-ați creat utilizând Office, cum ar fi textul introdus într-un document Word.
- **Datele funcționale**, care includ informațiile necesare ca o experiență conectată să efectueze activități, cum ar fi informațiile de configurație despre aplicație.
- **Datele de diagnosticare serviciu**, care includ datele necesare pentru a menține serviciul securizat, actualizat și într-o stare de funcționare conform așteptărilor. Întrucât aceste date sunt strâns legate de experiența în mod conectat, ele sunt separate de nivelurile de date de diagnosticare obligatorii sau opționale.

Pentru a vă ajuta să înțelegeți datele de serviciu obligatorii, în continuare se va prezenta un exemplu ce utilizează PowerPoint Designer, care este o experiență în mod conectat pe care o puteți utiliza atunci când creați diapozitive pentru o prezentare. PowerPoint Designer vă ajută să vă îmbunătățiți diapozitivele generând automat idei de proiectare din care puteți alege. În timp ce plasați conținutul într-un diapozitiv, Designer operează în fundal, pentru a corela conținutul respectiv cu aspecte proiectate profesionist.

Datele de serviciu obligatorii care sunt trimise la Microsoft pentru a activa această experiență de mod conectat pentru dvs. ar putea include următoarele:

- *Conținut creat de utilizator*, cum ar fi text sau imagini pe care le-ați adăugat la diapozitiv.
- *Date funcționale*, cum ar fi diapozitivul la care lucrați și aspectul său.
- *Date de diagnosticare serviciu*, cum ar fi evenimentele care ne spun dacă ideea de proiectare a fost aplicată corect la diapozitiv și dacă apelurile de serviciu au fost efectuate corect.

Dacă alegeți să nu le oferiți utilizatorilor categoria de experiențe în mod conectat care includ PowerPoint Designer, caracteristica va fi dezactivată și niciuna dintre aceste date de serviciu obligatorii nu va fi trimisă la noi.

Pentru mai multe informații, consultați [Date de serviciu obligatorii pentru Office](required-service-data.md).

## <a name="essential-services-for-office-365-proplus"></a>Servicii esențiale pentru Office 365 ProPlus

Există, de asemenea, un set de servicii esențiale pentru modul în care funcționează Office 365 ProPlus și care nu pot fi dezactivate. De exemplu, serviciul de licențiere care confirmă că aveți licența corectă pentru a utiliza Office 365 ProPlus. Datele de serviciu obligatorii cu privire la aceste servicii sunt colectate și trimise la Microsoft, indiferent ce alte setări de politică ați configurat.

Pentru mai multe informații, consultați [Servicii esențiale pentru Office](essential-services.md).

## <a name="related-topics"></a>Subiecte asociate
- [Confidențialitatea la Microsoft](https://privacy.microsoft.com/)
- [Confidențialitatea Windows](https://docs.microsoft.com/windows/privacy/)
